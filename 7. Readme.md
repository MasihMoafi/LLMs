مجموعه‌ی تکاپو صنعت نامی با نام تجاری اپتیم پارک، به پشتوانه تجربه 60 ساله‌ی مدیران این شرکت در حوزه‌ی تجهیزات صنعتی مربوط به صنایع فولاد، پتروشیمی و نیروگاهی تاسیس شد. این مجموعه در کنار ادامه فعالیت در حوزه های پیشین، فعالیت خود در زمینه ماشین سازی و ساختمان را با جدیت آغاز نمود که این امر، منجر به ورود تخصصی این شرکت به حوزه طراحی و تولید انواع مختلف پارکینگ مکانیزه نظیر پالت لس، پالت لس کامباین، روتاری، پازلی و ستونی (مسکونی) با نام تجاری اپتیم پارک گردید. محصولات طراحی و تولید شده در مجموعه اپتیم پارک با توجه به بومی سازی تکنولوژی و بهره گیری از تجربیات صنعتی و متدهای منحصر بفرد، در کمترین زمان ممکن جای خود را در میان مشتریان، شامل ارگان های دولتی و بخش خصوصی باز نمود. مجموعه اپتیم پارک در مسیر خود، همواره فرآیند ایده پردازی، طراحی و ساخت نسل های آتی محصولات را در برنامه دارد و نوآوری و خلاقیت در ارائه محصولات را رکن اساسی در مسیر تعالی خود می داند و در راستای دستیابی به اهداف خود، موفق به اخذ گواهینامه CE اروپا، ISO 14001, ISO9001, ISO45001 و تاییدیه از سازمان آتش نشانی و خدمات ایمنی شده است. خط مشی مدیریت یکپارچه شرکت تکاپو صنعت نامی (اپتیم پارک) شرکت تکاپو صنعت نامی (اپتیم پارک) به عنوان اولین شرکت دانش بنیان در زمینه طراحی، توسعه و ساخت پارکینگ‌های مکانیزه به منظور حصول اطمینان از بهبود فضای کسب و کار، جهت‌گیری راهبردی مناسب با بافت سازمانی شرکت، ترویج تفکر مبتنی بر ریسک و رویکرد فرآیندی و دست‌یابی به نتایج مورد انتظار از سیستم مدیریت یکپارچه، ضمن رعایت الزامات قانونی و مقرراتی، استانداردهای  ISO9001:2015 را به عنوان الگویی برای سیستم مدیریت کیفیت و استاندارد ISO14001:2015 را برای سیستم مدیریت محیط زیست و ISO45001:2018 سیستم مدیریت ایمنی و بهداشت حرفه ای انتخاب نموده است.
